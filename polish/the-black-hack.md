# The Black Hack

(tekst oparty na the Black Hack v1.2 - 2016-04-03)

Pierwsza, ‘OSRowa’ edycja Hacka  
napisana przez  
DAVIDA BLACKA  

-.-  

Zawiera w sobie elementy pochodzące z ‘oryginalnej’ epoki gier rpg oraz współczesnych teorii, wykorzystujących kostkę k20 (dwudziestościenną).  

**PODZIĘKOWANIA**  

W losowej kolejności — Peter Regan, Tony Tucker, Olav Nygård, Chris McDowall, Mick Reddick, Eric Nieudan, Brian Wille, Jarret Crader, Greg Welty, Wszystkim „Brodaczom”, za ich wkład w rozwój gry, załodze UK OSR Hangouts, każdemu, kto wsparł akcję na Kickstarterze (jesteście wspaniali!) i wszystkim tym, którzy przyłożyli swoją rękę do rozwoju naszego hobby.

----

## Co to za gra?

Black Hack (BH) to klasyczna gra fabularna, do której potrzebne są kartki papieru, ołówki i kostki – jej podstawą są oryginalne zasady z 1970 roku, ale poszczególne elementy zostały zmienione, by jak najlepiej oddać ducha staroszkolnych gier fabularnych.

## Jak w nią grać?

Efekt każdego działania podejmowanego przez postać, które może zakończyć się porażką, powinien być sprawdzony za pomocą testu na związaną z nim statystykę. By odnieść sukces, gracz musi wyrzucić **mniej** niż jej wartość na kostce dwudziestościennej (k20).

Potwory nie wykonują testów – postacie muszą uniknąć ich ataków, odpowiednimi testami. Jedyny moment, w którym rzuca się za potwory, to ustalenie ile zadały trafień.

## Statystyki postaci

**Statystyki postaci** są losowane serią rzutów 3k6 (trzema kostkami sześciennymi), w następującej kolejności: **Siła, Zręczność, Wytrzymałość, Inteligencja, Mądrość, Charyzma**. Jeśli wyrzucisz którąś z nich w wysokości 15+, następną generujesz, rzucając 2k6+2, a potem kontynuujesz z 3k6, do końca lub póki nie wyrzucisz kolejnej w wysokości 15+. Gdy wszystkie statystyki zostaną wylosowane, możesz zamienić między sobą wartości dwóch z nich.

## Wybierz klasę postaci

Masz do wyboru cztery klasy. **Wojownik, Kleryk, Mag** i **Łotr** – od wybranej klasy zależy, jak dużo obrażeń będziesz mógł zadawać, ile trafień jesteś w stanie otrzymać oraz jakie masz unikalne umiejętności.

## Kup ekwipunek

Każda nowa postać zaczyna z 3k6*10 monet, które może wydać na zakup ekwipunku. Już na samym początku posiada również ubranie i jednoręczną broń, dozwoloną przez jej klasę.

## Punkty Ochrony

Zbroje zapewniają ochronę, przez zmniejszenie otrzymywanych obrażeń. Każdy z typów zbroi może zredukować inną ilość obrażeń. Podczas odpoczynku, zbroja może być naprawiona, co przywraca **Punkty Ochrony**. Jeśli postać lub potwór użyją zbroi, by zmniejszyć obrażenia o jej maksymalną wartość, będą zbyt zmęczeni lub ranni, by zrobić to ponownie. Po takim jej użyciu będą otrzymywać pełne obrażenia.

|     Typ         | Punkty |
|:---------------:|:------:|
|  Przeszywanica  |   2    |
| Zbroja Skórzana |   4    |
|    Kolczuga     |   6    |
| Zbroja Płytowa  |   8    |
|   Mała Tarcza   |   2    |
|   Duża Tarcza   |   4    |

Potwory mają jeden Punkt Ochrony (maksymalnie 10) za każdą **Kostkę Trafień (KT)** powyżej pierwszej, by to określić, po prostu odejmij jeden od ilości ich **KT**. Mogą również nosić tarcze.

## Ograniczenia zbroi

Jeśli postać używa zbroi, która nie jest przeznaczona dla jej klasy, gracz dodaje wartość wszystkich **Punktów Ochrony** do każdego rzutu związanego z jej **atakiem** lub próbą **uniknięcia obrażeń**.


|        PRZEDMIOT               |  CENA  | KOSTKA ZUŻYCIA |               UWAGI               |
|:------------------------------:|:------:|:--------------:|:---------------------------------:|
| Przeszywanica                  |   50   |       -        |          2 Punkty Ochrony         |
| Zbroja Skórzana                |  100   |       -        |          4 Punkty Ochrony         |
| Kolczuga                       |  350   |       -        |          6 Punktów Ochrony        |
| Zbroja Płytowa                 |  600   |       -        |          8 Punktów Ochrony        |
| Tarcza Mała / Duża             | 50/100 |       -        |         2/4 Punkty Ochrony        |
| Plecak                         |   5    |       -        |     Można nieść +2 przedmioty     |
| Butelka oleju                  |   2    |      k6        |                 -                 |
| Narzędzia                      |   2    |       -        |                 -                 |
| Święty Symbol                  |   25   |       -        |   +2 do Mądrości przy odpędzaniu  |
| Woda Święcona                  |   25   |      k4        |                 -                 |
| Żelazne Kolce                  |   1    |       -        |                 -                 |
| Latarnia                       |   10   |       -        |                 -                 |
| Lusterko                       |   5    |       -        |                 -                 |
| Suchy Prowiant                 |   15   |      k8        |                 -                 |
| Świeże Jedzenie                |   5    |      k4        |                 -                 |
| Lina 50'                       |   1    |       -        |             Około 20m             |
| Mały Worek                     |   1    |       -        |                 -                 |
| Duży Worek                     |   2    |       -        |                 -                 |
| Narzędzia Złodziejskie         |   25   |       -        |                 -                 |
| Krzesiwo i Hubka               |   3    |       -        |                 -                 |
| Pochodnie (6)                  |   1    |      k6        | Każda pochodnia ma Kostkę Zużycia |
| Bukłak                         |   1    |      k6        |                 -                 |
| Wino                           |   1    |       -        |                 -                 |
| Zestaw Typowych Ziół           |   10   |      k8        |                 -                 |
| Tyczka 10'                     |   1    |       -        |             Około 4m              |
| Kołczan ze strzałami / Bełtami |   10   |      k10       |                 -                 |
| Broń Dwuręczna                 |   50   |       -        |                 -                 |


## Rzuty Obronne

W Black Hacku nie ma rzutów obronnych. Zamiast tego, gracze wykonują testy na odpowiednie statystyki, gdy jakieś zaklęcie, pułapka lub inny efekt może im zagrozić. Poniższa tabelka ilustruje ideę. Przeczytaj też poradę umieszczoną w rozdziale **Mocni Przeciwnicy**.

|                        SIŁA                       |                   ZRĘCZNOŚĆ                   |          WYTRZYMAŁOŚĆ         |
|:-------------------------------------------------:|:---------------------------------------------:|:-----------------------------:|
| Fizyczne obrażenia, których *nie da się* uniknąć. | Fizyczne obrażenia, których *da się* uniknąć. | Trucizna, choroba lub śmierć. |

|          INTELIGENCJA         |               MĄDROŚĆ               |      CHARYZMA     |
|:-----------------------------:|:-----------------------------------:|:-----------------:|
| Opieranie się czarom i magii. | Niewrażliwość na oszustwa i iluzje. | Negowanie Uroków. |

## Tura gracza

Podczas swojej tury kierujesz swoją postacią, która może się poruszać, walczyć, szukać niezwykłych rzeczy, rozmawiać z Bohaterami Niezależnymi i rzucać zaklęcia – po prostu robisz różne rzeczy w fantastycznym świecie. Często będziesz testować statystyki swojej postaci, by poznać efekty jej działań.

## Czas i tury

Są dwie istotne miary czasu – **Chwile *(rundy)*** i **Minuty *(tury)***. **Chwile** są używane podczas walki i szybko zmieniających się, niebezpiecznych scen a **Minuty**, gdy podróżujesz, eksplorujesz teren i szukasz przygód. Mistrz gry może zmieniać ten zakres czasu tak bardzo, jak tego potrzebuje przygoda, zastępując je **godzinami**, **dniami**, a nawet **miesiącami**.

## Poruszanie się i odległości

W Black Hacku używane są cztery, abstrakcyjne miary odległości, zamiast dokładnych liczb: **bezpośrednia**, **bliska**, **daleka** i **odległa**. W swojej turze każda postać może przemieścić się na **bliską** odległość, jako część jej akcji, w dowolnym momencie. Może też poświęcić swoją akcję, by przenieść się na **daleką** odległość. Wszystko, co mieści się poza dystansem **dalekim**, jest określane jako **odległe** i wymaga poświęcenia trzech ruchów.

Ten system jest opracowany tak, by wspierać raczej narracyjne opisy, niż pilnować konkretnych pól i odległości. Jeśli będziesz potrzebować łatwej konwersji, z opracowanych już szybkości poruszania lub odległości (np. efektów zaklęć lub obszarów efektów), użyj poniższej tabeli:

|  BEZPOŚREDNIO  |     BLISKO    |      DALEKO    |
|:--------------:|:-------------:|:--------------:|
| 0 - 5 stóp     |  5 - 60 stóp  | 60 - 120 stóp  |
| 0 - 2 metry    | 2 - 25 metrów | 25 - 50 metrów |

## Inicjatywa

Gdy dochodzi do walki, trzeba określić, w jakiej kolejności są przeprowadzane działania. Każda postać testuje swoją **Zręczność**. Ci, którym się udało, działają przed przeciwnikami jako grupa, wewnątrz której muszą ustalić kolejność samodzielnie. Ci, którym się nie udało, wykonają akcje po przeciwnikach.

## Kostka Trafień potworów

**Kostka Trafień (KT)** potworów reprezentuje ich poziom i liczbę kostek k8, używanych do określenia trafień, jakie mogą wytrzymać.


## Atak, obrona i trafienia

Kiedy postać atakuje przeciwnika, musi wyrzucić na kostce mniej, niż wynosi jej **Siła (atak bezpośredni)** lub **Zręczność (atak z dystansu)**. Analogicznie, gdy przeciwnik atakuje, postać rzuca kostką na **Siłę** przeciwko atakom bezpośrednim i **Zręczność** przeciwko dystansowym, aby uniknąć trafień. Najczęściej to Mistrz Gry określa, którą statystykę postać ma testować. 

Trafienia zadawane przez atak, zależą od klasy postaci lub **KT** potwora.

Aby wykonać **atak bezpośredni**, przeciwnik musi być w **bezpośredniej odległości**, **ataki dystansowe** na takich przeciwników są możliwe, ale atakujący ma wtedy **utrudnienie**.

**Potwory** zadają trafienia w zależności od ich **KT** – zgodnie z poniższą tabelą, ale jeśli preferujesz uzależnić je od innych statystyk (np. dostępnych w używanym module), zrób to.

## Broń dwuręczna

Większa, bardziej śmiertelna broń wymaga dodania +2 do każdego testu. Zadaje więcej trafień, ale jest jej trudniej używać.

## Trafienia krytyczne

Jeśli gracz wykonujący atak wyrzuci na kostce 1, podwaja wynik kostki trafień, którą rzuca. Jeśli, unikając ataku, wyrzuci 20, otrzymuje podwójne trafienia. Punkty Ochrony są używane normalnie.

| KT Potwora |   Trafienia    |
|:----------:|:--------------:|
|     1      |     k4 (2)     |
|     2      |     k6 (3)     |
|     3      |    2k4 (4)     |
|     4      |    k10 (5)     |
|     5      |    k12 (6)     |
|     6      |  k6 + k8 (7)   |
|     7      |    2k8 (8)     |
|     8      |    3k6 (9)     |
|     9      |   2k10 (10)    |
|     10     | k10 + k12 (11) |

## Śmierć i umieranie

Gdy postać straci wszystkie **Punkty Trafień (PT)**, pada nieprzytomna i jest traktowana jako **wyłączona z akcji**. Gdy walka dobiegnie końca lub niebezpieczeństwo minie, postacie **wyłączone z akcji** rzucają kostką, by sprawdzić jaki efekt nastąpił z opisanych w poniższej tabeli. **Jeśli przeżyły – otrzymują 1k4 PT**.

*Jeśli postacie przegrały walkę lub nie są w stanie uleczyć swoich ciał, giną na zawsze!*

## Mocni Przeciwnicy

Jeśli spotykacie przeciwników o **KT** wyższym od poziomów postaci, dodajcie +1 do każdego rzutu gracza na dowolny test atrybutu, wykonywany podczas wyzwania lub walki pomiędzy nimi. *Postacie na poziomie 3, które bronią się przeciwko potworom o KT 5, dodają 2 do wyrzuconych wartości na kostce.*

## Leczenie

Postacie mogą uzyskać Punkty Trafień z zaklęć, eliksirów i umiejętności. Nigdy nie mogą posiadać więcej, niż wynosi ich maksymalna liczba PT i nigdy nie mogą mieć ich mniej niż zero. Gdy jest podejmowana próba leczenia postaci **wyłączonej z akcji**, przyjmij, że ma 0 PT i dodawaj w górę. Taka postać wstaje na nogi i może dalej działać.

| k6  | EFEKT WYŁĄCZENIA Z AKCJI                                                                              |
|:---:|:-----------------------------------------------------------------------------------------------------:|
|  1  | Po prostu **ogłuszony.**                                                                              |
|  2  | **Rozbita głowa** – utrudnienie we wszelkich testach przez kolejną godzinę.                           |
|  3  | **Połamane kości** – Siła, Zręczność i Wytrzymałość tymczasowo są zmniejszone o 2 do następnego dnia. |
|  4  | **Okaleczony** – Siła i Zręczność są na stałe zmniejszone o 2.                                        |
|  5  | **Oszpecony** – Charyzma jest zmniejszona do 4.                                                       |
|  6  | **Martwy.**                                                                                           |

## Ułatwienia i Utrudnienia

Mistrz Gry może zdecydować, że pewne działania mają większą lub mniejszą szansę powodzenia. W takim wypadku gracz rzuca dwoma kostkami k20 podczas testu. Jeśli jest on **ułatwiony**, brany jest pod uwagę niższy wynik. Przy teście **utrudnionym** – wyższy.

## Odpoczynek

Jeśli postacie odpoczywają przez godzinę, mogą zregenerować Punkty Ochrony. Raz na dzień, po odpoczynku, mogą również rzucić **Kostką Trafień** zgodną z ich klasą i odzyskać taką liczbę **Punktów Trafień**.

## Doświadczenie

Poszukiwacze przygód nabierają doświadczenia pokonując i obchodząc przeciwności. Zabicie jednego Kobolda nie nauczy ich zbyt wiele. Przetrwanie w lochu, zrealizowanie zadania albo po prostu wycofanie się, by móc opowiedzieć komuś co się w danym miejscu dzieje, to rzeczy, które dają naukę i rozwijają postać. Zapomnij o starym systemie doświadczenia.

Za każdą sesję / zbadany poziom lochu / wykonane zadanie / ważne wydarzenie, które postać przetrwała, otrzymuje ona poziom.

*Mistrz Gry decyduje, które elementy gry go dają i ta decyzja powinna być stała podczas kampanii – a Mistrz Gry powinien jasno zakomunikować graczom, jakie działania powodują rozwój ich postaci.*

## Zdobycie poziomu

Gdy postać zdobywa poziom, jej maksymalna ilość **Punktów Trafień** zwiększa się, poprzez rzut odpowiednią **Kostką Trafień**, adekwatną do jej klasy. Grający powinien również rzucić 1k20 na każdą ze **statystyk**. Jeśli wyrzuci więcej, **statystyka** zwiększa się o 1 punkt.

## Obciążenie

Postać może nieść ilość rzeczy ograniczoną przez jej **Siłę**, bez żadnych negatywnych efektów. Jeśli przekroczy ten limit, jest przeciążona i wszelkie testy atrybutów są wykonywane z **utrudnieniem** – również poruszanie się jest ograniczone do **zasięgu bliskiego**. Nikt nie może nieść więcej niż jego podwojona **Siła**.

## Broń klasowa

Jeśli postać używa broni, która **nie jest zgodna** z jej klasą, testy walki są wykonywane z **utrudnieniem**.

## Spotkania losowe

Mistrz Gry powinien rzucić k4 co **15 minut realnego czasu gry** (zwróć na to uwagę). Rezultat 1-2 oznacza spotkanie z losowo wybranym stworzeniem albo zgubienie się przez najbliższe **minuty (turę)**.

## Reakcje stworzeń

Niektóre stworzenia i Bohaterowie Niezależni mają ustalone osobowości i cele, które pomagają Mistrzowi Gry w odgrywaniu ich zachowań i reakcji przed postaciami. Część z nich może mieć je określane losowo. Jeśli tak jest, sprawdź ich **reakcję** w poniższej tabeli.

| k8  | Reakcja                                   |
|:---:|:-----------------------------------------:|
|  1  | Uciekają, rzuć ponownie.                  |
|  2  | Starają się uniknąć spotkania.            |
|  3  | Chcą handlować.                           |
|  4  | Oferują pomoc.                            |
|  5  | Pomyliły postacie z sojusznikami.         |
|  6  | Próbują oszukać postacie (rzuć ponownie). |
|  7  | Szykują się do walki. Wzywają posiłki.    |
|  8  | Próbują porwać / zabić / zjeść postacie.  |

## Odpędzanie nieumarłych

Kleryk może podjąć próbę odpędzenia nieumarłych znajdujących się w pobliżu podczas swojej akcji. By to zrobić, muszą zdać z sukcesem test na **Mądrość** przeciwko każdej grupie stworów, które próbuje odpędzić, dodając ich **KT** do rzutu. Jako Mistrz Gry decydujesz, które stwory należą do której grupy.

Nieumarłe stwory, które zostają **odpędzone** przez Kleryka, muszą wydać cały swój ruch (włącznie z akcją, którą też wydają na ruch), by się od niego **oddalić** na 2k4 rundy.

## Kości Zużycia

Każdy przedmiot, wpisany na liście ekwipunku, który ma **Kości Zużycia**, jest traktowany jako zużywający się (ograniczony). Gdy jest używany, w następnej **Minucie (turze)** wykonywany jest test jego **Kostką Zużycia**. Wynik 1-2 oznacza, że kostka jest zmniejszana o jeden poziom zgodnie z poniższą kolejnością:

**d20 > d12 > d10 > d8 > d6 > d4**

Jeśli wypadnie 1-2 na k4, przedmiot jest zużyty i uważa się go za stracony.

## Magiczne przedmioty

Większość magicznych przedmiotów dodaje +1 do atrybutu, który jest testowany i +1 do każdej kostki obrażeń. Silniejsze bronie (+2 / +3) mogą być również znalezione, jeśli Mistrz Gry zdecyduje się je wprowadzić.

Magiczna zbroja podwaja ilość Punktów Ochrony, którą ma zwykła zbroja tego samego typu. Magiczna kolczuga ma 12 **Punktów Ochrony**. Ich działanie jest takie samo jak w wypadku zwykłej zbroi.

Tradycyjne gry z nurtu OSR ograniczają działanie magicznych przedmiotów do +1 lub +2 do rzutów ataku i obrony. Jeśli Mistrz Gry chce wprowadzić mocniejsze magiczne pancerze, dla postaci na wyższych poziomach, może rozważyć potrojenie **Punktów Ochrony**.

----

## Wojownik

**Początkowe Punkty Trafień:** k10+4,
**Punkty Trafień na Poziom / Odpoczynek:** 1k10,
**Broń i Zbroja:** Dowolna, może używać każdej.
**Zadawane trafienia:** 1k8 / 1k6 wręcz lub bronią improwizowaną.

### Zdolności specjalne

Raz na godzinę, podczas walki, Wojownik może zregenerować k8 straconych **Punktów Trafień**.

Jako część jego akcji, Wojownik może wykonać dodatkowy atak na każdy swój poziom.

Jeśli Wojownik nie zda testu na **Siły** lub **Zręczności** i otrzyma trafienia w wyniku ataku, może poświęcić swoją tarczę (która ulega zniszczeniu), o ile jej używa, w zamian ignorując obrażenia.

### Awans na kolejny poziom

Rzuć, by sprawdzić, czy możesz podnieść atrybut. Na **Siłę** *i* **Zręczność** rzuć dwa razy. 

----

## Łotr

**Początkowe Punkty Trafień:** k6+4,
**Punkty Trafień na Poziom / Odpoczynek:** 1k6,
**Broń i Zbroja:** Wszystkie miecze, łuki, sztylety, przeszywanice, zbroje skórzane i małe tarcze.
**Zadawane trafienia:** 1k6 / 1k4 wręcz lub bronią improwizowaną.

### Zdolności specjalne

Rzuć z ułatwieniem, gdy testujesz **Zręczność**, by uniknąć obrażeń lub efektów pułapki i magicznych urządzeń.

Rzuć z ułatwieniem, gdy atakujesz od tyłu. Twoje obrażenia w takiej sytuacji wynoszą 2k6 / 2k4 + poziom łotra.

Rzuć z ułatwieniem, gdy wykonujesz precyzyjne działania, wspinasz się, nasłuchujesz, skradasz, próbujesz odczytać inskrypcje i otwierać zamki.

### Awans na kolejny poziom

Rzuć, by sprawdzić, czy możesz podnieść atrybut. Na **Zręczność** *lub* **Mądrość** rzuć dwa razy. 

----

## Kleryk

**Początkowe Punkty Trafień:** k8+4,
**Punkty Trafień na Poziom / Odpoczynek:** 1k8,
**Broń i Zbroja:** Wszystkie bronie obuchowe, przeszywanice, zbroje skórzane, kolczugi i wszystkie tarcze.
**Zadawane Trafienia:** 1k6 / 1k4 wręcz lub bronią improwizowaną.

### Special features

Rzuć z ułatwieniem, gdy testujesz **Wytrzymałość**, by uniknąć obrażeń od trucizny lub sparaliżowania.

Kleryk może zużyć swoją akcję na odpędzenie wszystkich znajdujących się **w pobliżu** nieumarłych, testując swoją **Mądrość** i dodając **KT** potworów do rzutu.

### Awans na kolejny poziom

Rzuć, by sprawdzić, czy możesz podnieść atrybut. Na **Siłę** *lub* **Mądrość** rzuć dwa razy. 

### Boskie moce

Począwszy od drugiego poziomu, Klerycy mogą rzucać zaklęcia pochodzące od ich bogów. Ich ilość na dzień jest ograniczona – sprawdź rozdział „Rzucanie zaklęć”.

### Księga zaklęć

Klerycy rozpoczynają grę z olbrzymią księgą zaklęć, zawierającą 1k4 czarów z pierwszego poziomu boskich zaklęć i 2 czary z drugiego poziomu boskich zaklęć.

----

## Mag

**Początkowe Punkty Trafień:** k4+4,
**Punkty Trafień na Poziom / Odpoczynek:** 1k4,
**Broń i Zbroja:** jednoręczny miecz i długi kij.
**Zadawane Trafienia:** 1k4 / 1 wręcz lub bronią improwizowaną.

### Zdolności specjalne

Rzuć z ułatwieniem, gdy testujesz **Inteligencję**, by uniknąć obrażeń, efektów magii lub magicznych urządzeń.

### Awans na kolejny poziom

Rzuć, by sprawdzić, czy możesz podnieść atrybut. Na **Inteligencję** *lub* **Mądrość** rzuć dwa razy. 

### Zaklęcia Sztuki

Magowie mogą rzucić pewną ilość zaklęć sztuki w ciągu dnia.  Sprawdź rozdział „Rzucanie zaklęć”.

### Księga zaklęć

Magowie rozpoczynają grę z olbrzymią księgą zaklęć, zawierającą 1k4+2 czarów z pierwszego poziomu zaklęć sztuki i 2 czary z drugiego poziomu zaklęć sztuki.

-----

## Rzucanie zaklęć

Magowie i Klerycy mają możliwość rzucania zaklęć sztuki lub (odpowiednio) boskich, których listy znajdują się poniżej.

Mogą rzucić dowolne ze znanych sobie zaklęć poprzez przeczytanie go z ich księgi albo mogą zapamiętać ilość zaklęć równą ich **poziomowi** i rzucać je bez pomocy księgi.

Są ograniczeni również ilością „komórek czarów”, które mogą rzucić każdego dnia – tak, jak jest to pokazane w poniższych tabelach. Reprezentuje to ich „magiczną energię” i jej cenę za każde zaklęcie w dłuższym czasu. Gdy ich komórki czarów się skończą, nie mogą już tego dnia rzucić więcej zaklęć.

Podczas rzucania zaklęć Mag / Kleryk sprawdza swoją **Inteligencję / Mądrość** – dodając poziom czaru do rzutu. Jeśli mu się nie uda, zmniejsza ilość dostępnych komórek czarów z odpowiedniego poziomu o jedną. *Zapamiętany czar nie znika z pamięci.*

Po ***8-godzinnym odpoczynku***, komórki zaklęć się odnawiają do poziomu maksymalnego.

Jeśli zaklęcie, z tradycyjnej gry OSR lub jakiejś innej wymaga od przeciwnika wykonania testu, rzucający zaklęcie musi pokonać również jego obronę. Dodaj jej wartość do efektu rzutu (przypomnij sobie rozdział **„Mocni Przeciwnicy”**).

*Kleryk pierwszego poziomu nie ma żadnej komórki czarów. Kleryk drugiego poziomu ma jedną na czar pierwszego poziomu itd.*

## Komórki zaklęć Kleryka

W kolumnach są umieszczone *poziomy zaklęć*. W wierszach *poziomy kleryka*.

|    | *1* | *2* | *3* | *4* | *5* | *6* | *7* |
|:---|:----|:----|:----|:----|:----|:----|:----|
| 1  | -   | -   | -   | -   | -   | -   | -   |
| 2  | 1   | -   | -   | -   | -   | -   | -   |
| 3  | 2   | 1   | -   | -   | -   | -   | -   |
| 4  | 2   | 2   | -   | -   | -   | -   | -   |
| 5  | 2   | 2   | 1   | -   | -   | -   | -   |
| 6  | 2   | 2   | 2   | -   | -   | -   | -   |
| 7  | 2   | 2   | 2   | 1   | -   | -   | -   |
| 8  | 2   | 2   | 2   | 2   | 1   | -   | -   |
| 9  | 3   | 3   | 2   | 2   | 2   | 1   | -   |
| 10 | 3   | 3   | 3   | 2   | 2   | 2   | 1   |

## Komórki zaklęć Maga

W kolumnach są umieszczone *poziomy zaklęć*. W wierszach *poziomy maga*.


|    | *1* | *2* | *3* | *4* | *5* | *6* | *7* |
|:---|:----|:----|:----|:----|:----|:----|:----|
| 1  | 1   | -   | -   | -   | -   | -   | -   |
| 2  | 2   | -   | -   | -   | -   | -   | -   |
| 3  | 3   | 1   | -   | -   | -   | -   | -   |
| 4  | 3   | 2   | -   | -   | -   | -   | -   |
| 5  | 4   | 2   | 1   | -   | -   | -   | -   |
| 6  | 4   | 3   | 2   | -   | -   | -   | -   |
| 7  | 4   | 3   | 2   | 1   | -   | -   | -   |
| 8  | 4   | 3   | 3   | 2   | 1   | -   | -   |
| 9  | 4   | 3   | 3   | 2   | 2   | 1   | -   |
| 10 | 4   | 3   | 3   | 2   | 2   | 2   | 1   |

## Boskie Zaklęcia

**1**

* **Leczenie lekkich ran:** Przywraca 1k8 Punktów Trafień bliskiemu celowi.
* **Wykrycie zła:** Wszystko, co ma złą aurę, rozjaśnia się blaskiem – 5 minut.
* **Światło:** Tworzy łagodne światło, wydobywające się z pobliskiego punktu lub obiektu – 1 godzina.
* **Ochrona przed złem:** Ułatwienie we wszystkich testach obrony pochodzących od źródła zła – 1 godzina.
* **Oczyszczenie jedzenia i picia:** Usuwa wszelkie trucizny ze wszystkich napojów i jedzenia znajdującego się w pobliżu.

**2**

* **Błogosławieństwo:** Sojusznicy znajdujący się w pobliżu otrzymują +1 do statystyk, gdy wykonują ataki i rzuty obronne – 1 godzina.
* **Odnajdywanie pułapek:** Pozwala wykryć pobliskie pułapki – 10 minut.
* **Zatrzymanie osoby:** Paraliżuje 1k4 pobliskie cele. W każdej turze wykonaj test Mądrości, by sprawdzić, czy efekt się utrzymał.
* **Cisza:** Magiczna cisza otacza wszystko wokół celu – 1 godzina.
* **Rozmowa ze Zwierzętami:** Możesz rozumieć i rozmawiać ze zwierzętami – 1 godzina.

**3**

* **Światło dnia:** Pobliski obszar zostaje oświetlony mocnym światłem, adekwatnym do słonecznego blasku – 1 godzina.
* **Wyleczenie Choroby:** Leczy pobliski cel ze wszystkich chorób.
* **Wykrycie Obiektu:** Pozwala poznać kierunek, w którym znajduje się znany obiekt – 1 minuta / poziom.
* **Modlitwa:** Wszyscy pobliscy sojusznicy mają ułatwienie podczas rzutów obrony – 1k4 rundy.
* **Usunięcie klątwy:** Usuwa przekleństwo z pobliskiego celu.
* **Rozmowa z Martwym:** Martwe ciało jest w stanie odpowiedzieć na 3 pytania.

**4**

* **Stworzenie jedzenia / napoju:** Tworzy wystarczającą ilość jedzenia / napoju, by zaspokoić potrzeby znajdujących się w pobliżu stworzeń przez jeden dzień.
* **Leczenie poważnych ran:** Przywraca 3k8+3 Punktów Trafień pobliskiemu celowi.
* **Neutralizacja trucizny:** Usuwa / uodparnia na truciznę z pobliskiego jej źródła – 10 minut.
* **Ochrona przed złem:** Pobliscy sojusznicy otrzymują 6 tymczasowych Punktów Ochrony przeciwko złym istotom – 10 minut.

**5**

* **Połączenie:** Kleryk łączy się ze swym bóstwem, które odpowiada na 3 pytania – 10 minut.
* **Rozproszenie zła:** Rozprasza pobliskie boskie (Złe) zaklęcie.
* **Palec śmierci:** Wybierz pobliski cel i sprawdź swoją Mdr, jeśli zdałeś, cel jest wyłączony z walki.
* **Plaga:** Sprawdź swoją Mdr dla wszystkich pobliskich celów, jeśli się uda, tracą 2k8 Punktów Życia przez następne 1k6 rund.
* **Rozkaz:** Zmuś pobliską istotę do wykonania polecenia.
* **Podniesienie Umarłego:** Przywróć pobliski cel do życia, o ile nie zginął później niż 7 dni temu.

**6**

* **Animacja obiektu:** Daj pobliskiemu obiektowi możliwość prostego poruszania się i podstawowej inteligencji – 10 minut.
* **Bariera Ostrzy:** Pobliski obszar zmienia się w wirującą ścianę ostrzy. Sprawdź swoją Mdr, by zaatakować nią obiekty z bezpośredniej odległości (3k8) – 10 minut.
* **Przyzwanie żywiołaka:** Przyzywa żywiołaka z ilością KT równą poziomowi kleryka – 1 godzina.
* **Odnajdywanie Ścieżki:** Poznajesz drogę do wybranego miejsca – 1 godzina.
* **Rozmowa z potworami:** Możesz rozmawiać i rozumieć potwory – 1 godzina.
* **Powrót:** Daje możliwość teleportacji do miejsca, w którym to zaklęcie było wypowiedziane – 1 rok.

**7**

* **Eteryczny sługa:** Przyzywa sługę, który może przynosić odległe obiekty.
* **Astralne widmo:** Tworzy awatara rzucającego na wybranym planie – 1 godzina.
* **Kontrola pogody:** Pozwala kontrolować pogodę na pobliskim terenie, w dowolny sposób – 10 minut.
* **Trzęsienie ziemi:** Sprawdź swoją Mdr przeciwko wszystkim pobliskim celom, powodzenie wyłącza je z walki.
* **Święte Słowo:** Pobliskie istoty posiadające mniej niż 5 KT umierają, te z 6-10 KT są sparaliżowane na 1k4 tury.
* **Powietrzna podróż:** Zamieniasz się w mgłę i z powrotem, zgodnie ze swoją wolą – 1 dzień.
* **Przywrócenie:** Przywraca wszystkie stracone poziomy podczas starcia z potworami posiadającymi wyssanie poziomu.

## Zaklęcia Sztuki

**1**

* **Urok:** Pobliski cel znajduje się pod kontrolą. W każdej turze sprawdzaj Mądrość, czy nadal udaje się ją utrzymać.
* **Wykrycie magii:** Wszystko w pobliskiej odległości, co jest magiczne,  świeci – 5 minut.
* **Światło:** Tworzy łagodne światło, wydobywające się z pobliskiego punktu lub obiektu – 1 godzina.
* **Magiczny pocisk:** Bliskie, dalekie lub odległe cele otrzymują 1k4 trafień / poziom rzucającego.
* **Tarcza:** Otrzymujesz 2 Punkty Ochrony / poziom.
* **Uśpienie:** usypia istoty, których łączna ilość KT wynosi 4k6 – 8 godzin.

**2**

* **Ciemność:** Tworzy ciemność okrywającą pobliski obszar, która blokuje wszystkie możliwości widzenia – 1 godzina.
* **Niewidzialność:** Pobliskie stworzenie staje się niewidzialne, dopóki nie zaatakuje lub czar nie zostanie rozproszony.
* **Kołatka:** Zamek w pobliskich drzwiach lub same drzwi się otwierają.
* **Lewitacja:** Rzucający unosi się do sześciu stóp (około 2,5 metra) nad ziemią – 10 minut / poziom.
* **Pajęczyna:** Tworzy pułapkę na pobliskim obszarze, która unieruchamia cel. Sprawdź Mądrość co godzinę, by zobaczyć, czy efekt dalej działa.

**3**

* **Widzenie w ciemnościach:** Umożliwia widzenie w absolutnej ciemności – 10 minut / poziom.
* **Rozproszenie magii:** Usuwa pobliskie zaklęcia sztuki.
* **Kula ognia:** 1k6 pobliskich stworzeń otrzymuje 1k6 / poziom rzucającego trafień.
* **Czytanie języków:** Umożliwia czytanie we wszystkich językach, również magicznych – 10 minut.
* **Magiczne usta:** Tworzy iluzję magicznych ust, które powtarzają ustaloną kwestię wszystkim pobliskim stworzeniom.

**4**

* **Dezorientacja:** 2k6 pobliskich stworzeń musi wykonać natychmiast test reakcji.
* **Wrota wymiarów:** Teleportuje cel do odległego miejsca.
* **Polimorfia:** Zmienia kształt rzucającego lub celu w inny.
* **Usunięcie klątwy:** Usuwa przekleństwo z pobliskiego celu.
* **Ściana ognia / lodu:** Na pobliskim obszarze powstaje ściana złożona z ognia lub lodu. Wykonaj test Mądrości, by zaatakować nią pobliskie cele (3k6) – 10 minut.
* **Ściana kamienia / żelaza:** Na pobliskim obszarze powstaje ściana złożona z żelaza lub kamienia – 1 godzina.

**5**

* **Animacja umarłych:** Tworzy 2k4 szkieletów / zombie z KT równym poziomowi rzucającego, z pobliskich ciał.
* **Chmura śmierci:** Za każdą istotę z KT równym 5 lub mniej, która znajdzie się w jej zasięgu, wykonaj test Inteligencji. Jeśli się powiedzie, istota jest wyłączona z akcji – 1 godzina.
* **Stworzenie żywiołaka:** Tworzy żywiołaka wybranego typu z 3k4 KT.
* **Kontakt z wyższym planem:** Możesz zadać jedno pytanie / poziom.
* **Oszołomienie:** Redukuje Inteligencję pobliskich celów do 4 – 10 minut / poziom.
* **Telekineza:** Przesuwa pobliskie obiekty – 1 godzina.
* **Teleportacja:** Przenosi pobliski obiekt do dowolnego miejsca znanego rzucającemu.

**6**

* **Strefa antymagii:** Tworzy w najbliższym otoczeniu wokół rzucającego strefę blokującą wszelką magię.
* **Zaklęcie śmierci:** 2k8 pobliskich celów z KT 7 lub mniej umiera.
* **Dezintegracja:** Zmienia pobliski cel lub obiekt w pył.
* **Niewidoczny prześladowca:** Przyzywa międzywymiarowego potwora, który wykonuje jedno zadanie.
* **Ciało-kamień:** Zmienia pobliskie ciało w kamień lub odwrotnie.

**7**

* **Ograniczone życzenie:** Zmienia rzeczywistość w pewnym ograniczonym zakresie lub czasie.
* **Słowo mocy, Giń:** Pobliski cel z 50 Punktami Trafień lub mniej ginie i nie może być ożywiony.
* **Wezwanie demona:** Przyzywa demona z 2KT / poziom rzucającego.
* **Rój meteorów:** Efekt analogiczny jak rzucenie kuli ognia cztery razy.
* **Zatrzymanie czasu:** Zatrzymuje czas w najbliższej okolicy na 1k4+1 rund.

| Stworzenie                    |   KT    | Specjalne Akcje                                                                                                                                                                 |
|:-----------------------------:|:-------:|:-------------------------------------------------------------------------------------------------------------------------------------------------------------------------------:|
| Człowiek berserker            |    1    | Utrudnienie podczas rzutów obronnych, gdy Berserker atakuje.                                                                                                                    |
| Gigantyczny nietoperz wampir  |    1    | Dodatkowe 1k6 obrażeń w następnej rundzie po ataku.                                                                                                                             |
| Goblin                        |    1    | Ma tylko 1k6 Punktów Życia.                                                                                                                                                     |
| Hobgoblin                     |    1    | Zazwyczaj posiada zapasową tarczę, gdy jego główna się zużyje.                                                                                                                  |
| Kudłaty demon                 |    1    | 2 ataki pazurami (1k12) i 1 ugryzienie (1k4), połowa obrażeń z broni niemagicznej.                                                                                              |
| Ognisty żuk                   |    1    | Gruczoły świetlne mają kostkę zużycia k8.                                                                                                                                       |
| Śmiertelna stonoga            |    1    | Ugryzienie wymaga dodatkowego testu Wytrzymałości. Niezdany kończy się wyłączeniem z akcji.                                                                                     |
| Gigantyczny, mrówczy wojownik |    2    | Trujące ugryzienie 1k6 + test Wytrzymałości. Niezdany to dodatkowe 2k6 obrażeń.                                                                                                 |
| Ghul                          |    2    | 2 ataki pazurami (1k3) i 1 ugryzienie (1k4), test na Wytrzymałość lub paraliż.                                                                                                  |
| Trupie pnącza                 |    2    | Gryzie (1), ma 6 oplątujących macek, test na Wytrzymałość lub paraliż.                                                                                                          |
| Wielka pijawka                |    2    | Wysysa poziom, natychmiast po zadaniu obrażeń.                                                                                                                                  |
| Cień                          |    3    | Dotyk (1k4 i -1 Siły), może być trafiony tylko magiczną bronią.                                                                                                                 |
| Harpia                        |    3    | Śpiewa – test Charyzmy lub postacie się do niej zbliżają.                                                                                                                       |
| Mimik                         |    3    | Może zmienić kształt w dowolnej chwili, utrudnienie przy testach magii.                                                                                                         |
| Strach                        |    3    | Wszystkie testy zręczności są utrudnione.                                                                                                                                       |
| Strzyga                       |    3    | Może być zraniona tylko magiczną lub srebrną bronią, wysysa 1 poziom / trafienie.                                                                                               |
| Szczurołak                    |    3    | Nie można uzyskać ułatwienia podczas próby zaskoczenia szczurołaka.                                                                                                             |
| Eteryczny ogar                |    4    | Może się teleportować w pobliże przeciwnika raz na walkę.                                                                                                                       |
| Gargulec                      |    4    | 2 ataki pazurami (1k4) + ugryzienie (1k4) + atak rogiem (1k6).                                                                                                                  |
| Galaretowaty sześcian         |    4    | Przy dotknięciu test Wytrzymałości albo paraliż. Niewrażliwy na zimno i błyskawice.                                                                                             |
| Niedźwiedź Grizzly            |    4    | Dwa ataki pazurami (1k3), jeśli oba trafią uścisk 1k8.                                                                                                                          |
| Ogr                           |    4    | Wszelkie testy Charyzmy przeciwko niemu mają ułatwienie.                                                                                                                        |
| Wilkołak                      |    4    | Tylko srebrna broń może go zranić.                                                                                                                                              |
| Kokatrica                     |    5    | Ugryzienie (1k3) i test Wytrzymałości lub zamiana w kamień.                                                                                                                     |
| Pierzasty niedźwiedź          |    5    | 2 ataki pazurami (1k6), 1 ugryzienie (2k6) i uścisk (2k8), jeśli rzut na trafienie od 1 do 4.                                                                                   |
| Bazyliszek                    |    6    | Test Wytrzymałości, przy kontakcie wzrokowym. Niezdany to zamiana w kamień.                                                                                                     |
| Mumia                         |    6    | Ataki blokują leczenie, póki nie zostanie rzucone zaklęcie leczenia. Niewrażliwa na broń normalną. Połowa obrażeń od broni magicznej.                                           |
| Sukub / Inkub                 |    6    | 2 ataki pazurami (1k6), Ułatwienie przy testach magii, niewrażliwe na niemagiczną broń, wyssanie poziomu (-1) przez pocałunek, może rzucić zaklęcie zauroczenia raz na godzinę. |
| Banshie                       |    7    | Wrzask – test Wytrzymałości lub paraliż na 2k6 rund.                                                                                                                            |
| Dżin                          |    7    | Może przyjmować formę gazu, tworzyć przedmioty i iluzje, rzucać zaklęcie niewidzialności jako akcję.                                                                            |
| Chimera                       |    8    | 2 ataki pazurami (1k3), 2 baranimi rogami (1k4), 1 ugryzienie głową lwa (2k4), 1 ugryzienie głową smoka (3k4) lub zionięcie ogniem jako smok (3k8).                             |
| Widmo                         |    8    | Osoba zabita przez widmo staje się widmem w ciągu 1k6 minut.                                                                                                                    |
| Mroczny demon                 |    9    | 2 uderzenia pazurami (1k3), Ugryzienie (2k8), może wywołać ciemność lub strach (jak przy odpędzaniu) raz na walkę.                                                              |
| Ognisty demon                 |    9    | Miecz (1k12+2), bicz (0) – test na Zręczność, jeśli niezdany, zostaniesz przyciągnięty do demona i otrzymasz 3k6 obrażeń od ognia.                                              |
| Czarna masa                   |   10    | Metalowe obiekty, które go dotkną, topią się w kolejnej rundzie.                                                                                                                |
| Lodowy gigant                 |   10    | Rzuca kamieniami albo wielkimi, lodowymi soplami.                                                                                                                               |
| Gigantyczny Ślimak            |   12    | Pluje kwasem (1k12) w 1k4+2 pobliskich celów. Test Zręczności, by otrzymać połowę obrażeń.                                                                                      |
| Kamienny golem                |   12    | Działają na niego tylko zaklęcia, które są w stanie naruszyć kamień. Broń musi być magiczna +2, by zadać mu obrażenia.                                                          |
| Smok                          | 9 to 11 | 2 ataki pazurami (1k8), ugryzienie (1k10), zionięcie ogniem (3k8) w 1k4+2 pobliskie cele. Może rzucić 1k4 zaklęć z pierwszego poziomu i 1k2 zaklęć z drugiego poziomu.          |

## Przykład gry

**MG:** Jesteście w podziemiach, grzęźniecie w błocie po kolana, jest ciemno. W północnej ścianie widać kratę, co robicie?
**Łotr:** Czy ona jest blisko?
**MG:** Tak.
**Łotr:** Podchodzę do niej i sprawdzam, czy są jakieś pułapki.
**Wojownik:** Jeśli będzie bezpieczna i spróbuję rozgiąć pręty.
**Mag:** A ja rzucam światło na moją laskę.
**MG:** Ok, Łotr testuje Mądrość – musisz rzucić na 1k20 poniżej twojej statystyki, by sprawdzić, czy odkryjesz jakieś pułapki.
**Łotr:** \*rzuca\*, zdałem!
**MG:** Jesteś pewien, że nie ma tu nic, co by mogłoby wam zaszkodzić, Wojowniku, dalej chcesz rozgiąć pręty? No to testuj Siłę!
**Wojownik:** \*rzuca\*, bez problemu!
**MG:** Dobra robota, teraz Mag, rzucasz światło na swoją laskę, to czar poziomu pierwszego tak?
**Mag:** Tak.
**MG:** Ok, sprawdźmy zatem Inteligencję twojej postaci, pamiętaj, by dodać 1 do testu k20, jeśli ci się nie uda, stracisz komórkę czaru pierwszego kręgu na cały dzień.
**Mag:** \*rzuca\*, powinienem rzucić poniżej cechy, a nie równo, tak?
**MG:** Tak.
**Mag:** No to mam pecha.
**MG:** Trudno. Za rozgiętymi prętami kraty widać ciemny tunel schodzący w dół. Co robicie?
**Wojownik:** Zbadamy go...?
**Łotr:** Zgadzam się, będę się skradał z przodu.
**Mag:** Ja osłonię tyły!
**MG:** Ok, Łotr podąża w dół korytarza tuż przed swoimi towarzyszami, sprawdź Zręczność, byśmy wiedzieli, jak cichy jesteś – pamiętaj, że masz ułatwienie przy skradaniu się, więc rzuć 2k20 i wybierz lepszy wynik.
**Łotr:** \*rzuca\* dwoma kostkami, mam 17 i 19. Co się wydarzyło?
**MG:** Ups. Robisz sporo hałasu jak na kogoś, kto się skrada, Ghul ukrywający się w ciemności, niedaleko ciebie, skacze w twoim kierunku, atakując!
**Łotr:** Łobuz!
**MG:** Ustalmy inicjatywę! Każdy sprawdza swoją Zręczność, zdana oznacza, że działacie przed Ghulem, niezdana – po nim. Łotr sprawdza z utrudnieniem.
**Wojownik:** Działam przed.
**Mag:** Ja po.
**MG:** Łotr?
**Łotr:** To jak długo się tworzy nową postać? Działam po.
**Wojownik:** Pędzę podziemiami, by rozsiekać Ghula moim mieczem.
**DM:** Ok Wojowniku, podbiegasz bezpośrednio do Ghula. Sprawdź Siłę, by zobaczyć czy trafiłeś, musisz dodać jeden do testu, bo Ghul jest mocnym przeciwnikiem.
**Wojownik:** \*rzuca\*, Udało się, 7! \*rzuca ponownie\*, trafiłem go za 8.
**MG:** Dobry wynik!, Czas na Ghula, Łotrze, sprawdź swoją Zręczność, by spróbować odbić jego paraliżujący atak pazurami i ugryzienie. Pamiętaj o +1.
**Łotr:** rzuca, Och, 18.
**MG:** O rany. Czujesz straszliwy ból rozlewający się po twoim ciele. Sprawdź Wytrzymałość, jeśli ci się nie uda, zostaniesz sparaliżowany.
**Łotr:** \*rzuca\*, Czy tu również dodaję 1?
**MG:** Tak. Magu, widzisz, jak Łotr pada sztywno na ziemię, co robisz?
**Mag:** Wycofuję się powoli.
**Łotr:** Dopadnę cię w następnym wcieleniu, tchórzu!
